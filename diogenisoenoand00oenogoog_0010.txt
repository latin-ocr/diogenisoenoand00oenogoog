...VI-

sint, tamen hand pauca nondum expedita, nonnulla non
recte intellecta esse mihi videntur. nam neque contextum
ipsum ubique recte perceptum neque semper rectis supple-
mentis auctum neque fragmentorum ordinem semper re-
stitutum esse puto, accedit, quod de scriptore quoque
seu de scriptoribus - nam etiam ipsius Epicuri fragmenta
servata sunt ——- falsae nonnullae ut mihi videntur vulgatae
sunt opiniones. praeterea non inutile esse puto cum his
quae Diogenes praebet semper cetera doctrinae Epicureae
documenta componere, praesertim cum hoc modo id quoque
videri possit, quanti ea aestimanda sint. quae cum ita
sint, animum induxi ut Diogenis fragmenta eo qui mihi
probabilis esse videretur ordine proponerem et interpretarer.
sed antea de fragmentorum ordine ratio reddenda et de
personis scriptorum quid mihi videatur dicendum est.

 

Caput Ι.

De ordinandis fragmentis.

Non omnia fragmenta ad idem scriptum pertinere,
sed diversorum scriptorum reliquias nobis servatas esse
iam Cousin vidit et nos nunc in novissima editione innisi
multo melius statuere possumus. itaque hoc primum agen-
dum est illi qui de his fragmentis disserat, ut suo quod-
que fragmentum attribuatur scripto. cuius muneris ma-
gnam partem iam solverunt editores , sed cum nonnulla
relicta sint, de hac quoque re nobis disputandum est.

Duo in fragmentis digerendis nobis offeruntur prae-
sidia, species lapidum et argumentum. de specie lapidum
prius agendum est. atque non opus esse puto omnia
hic iterum describere, sed sufficit ad novissimam editionem
(Bun. de corr. Hell. XXI) te revocare, ubi ea inde a
pag. 348 descripta et postea depicta atque accuratis in-
diciis instructa invenis. hoc solum nunc dicendum est,
fragmenta et altitudine lapidum et magnitudine Iltterarum

 

 

